<!DOCTYPE html>
<html lang="tr">
<head>
  <meta charset="UTF-8" />
  <meta name="viewport" content="width=device-width, initial-scale=1" />
  <style>
    .belge-html { font-family: system-ui, 'Segoe UI', sans-serif; font-size: 11px; line-height: 1.45; color: #222; max-width: 210mm; margin: 0 auto; padding: 12px; }
    .belge-html h1 { font-size: 14px; margin: 0 0 8px 0; text-align: center; }
    .belge-html h2 { font-size: 12px; margin: 12px 0 6px 0; }
    .belge-html p { margin: 0 0 6px 0; text-align: justify; }
    .belge-html .sayfa-no { font-size: 9px; color: #666; margin-top: 8px; }
    .belge-html table.tablo { width: 100%; border-collapse: collapse; margin: 8px 0; font-size: 10px; }
    .belge-html table.tablo th, .belge-html table.tablo td { padding: 4px 6px; vertical-align: top; border: 1px solid #ddd; }
    .belge-html table.tablo th { background: #f5f5f5; font-weight: 600; }
    .belge-html .alan { text-decoration: underline; min-height: 1.2em; }
    .onay-metni { margin-top: 16px; font-weight: 600; }
    .signature-box { min-height: 56px; margin-top: 8px; border: 1px dashed #999; border-radius: 6px; display: flex; align-items: center; justify-content: center; }
    .signature-box img { max-width: 180px; max-height: 70px; object-fit: contain; }
    .imza-bolumu { margin-top: 20px; }
  </style>
</head>
<body>
  <article class="belge-html">
    <h1>PAKETHANE LOJİSTİK VE TEKNOLOJİ HİZMETLERİ SANAYİ LTD. ŞTİ.</h1>
    <h1>PAKETHANE LOJİSTİK KALİTE STANDARTLARI TAAHHÜTNAMESİ</h1>

    <h2>1 – SÖZLEŞME GİZLİLİĞİ</h2>
    <p>İş bu sözleşme Pakethane Lojistik ve Teknoloji Hizmetleri Sanayi Ltd. Şti. ile sözleşmede bilgileri yer alan Franchise firma arasında imzalanmış olup her iki taraf için geçerli olmak üzere 3. Kişiler ile paylaşılamaz.</p>

    <h2>2 – KONU</h2>
    <p>Pakethane Lojistik ve Teknoloji Hizmetleri Sanayi Ltd. Şti. (bundan böyle "Pakethane Lojistik" olarak anılacaktır) ile Firma arasında imzalanan Pakethane Lojistik ve Teknoloji Hizmetleri Sanayi Ltd. Şti. Paket Taşıma/Dağıtım/Teslimat Hizmeti Franchise Sözleşmesi'ne (bundan böyle "Franchise Sözleşmesi" olarak anılacaktır) göre kurulan franchise ilişkisinde "Pakethane Lojistik" markasının, ticari itibarının, marka saygınlığının, marka kişiliğinin ve hizmet kalitesinin korunabilmesi adına Firma tarafından uyulması gereken standartlar, çalışma prensipleri ve kurallar işbu Pakethane Lojistik Kalite Standartları Taahhütnamesi'nde belirtilmiştir. Bu Sözleşme tüm Sözleşme ve eklerinde Pakethane Lojistik Kalite Standartları Taahhütnamesi olarak anılacaktır.</p>

    <h2>3 – KAPSAM</h2>
    <p>İşbu Pakethane Lojistik Kalite Standartları Taahhütnamesi'nde belirtilen standartlar, Firma'nın, Franchise Sözleşmesi ve/veya ek sözleşmelerinin kapsamında sunacağı mal ve/veya hizmet satışlarında geçerlidir. Firma, Franchise Sözleşmesi ve/veya ek sözleşmelerinin kapsamına dahil olmayacak şekilde gerçekleştireceği mal ve/veya hizmet satışlarında hizmet kalitesini belirleme hakkına sahiptir.</p>

    <h2>4 – FİRMA PERSONELİ TANIMI</h2>
    <p>Franchise Sözleşmesi ve/veya ek sözleşmeleri kapsamında Firma'nın hizmet verdiği kişiler ya da "tüketici" ile herhangi bir şekilde iletişime geçecek Firma ortakları, çalışanları, yatırımcıları, ortakların akrabaları, stajyerleri, asistanları gibi Firma ile ilgisi bulunan kişiler bundan böyle "Firma Personeli" olarak adlandırılacaktır.</p>

    <h2>5 – SORUMLULUK</h2>
    <p>Firma, Firma Personeli'nden 6098 sayılı Kanun'un 66. maddesi uyarınca sorumlu olduğunu; işveren olarak özellikle İş Sağlığı ve Güvenliği Mevzuatı uyarınca alması gereken önlemlere ilişkin tüm yükümlülüklerini yerine getirmesi gerektiğini kabul eder. Firma, Firma Personeli'nin hukuki ve cezai tüm taleplerinden sorumlu olduğunu; Firma Personeli'nin taleplerinin hiçbir şekilde Pakethane Lojistik'e yansıtılamayacağını, konuyla ilgili Pakethane Lojistik bünyesinde doğacak zararlara ilişkin kendisine rücu edileceğini bildiğini kabul eder.</p>

    <h2>6 – MARKA KULLANIMI (FRANCHISE DIŞI)</h2>
    <p>Firma, Franchise Sözleşmesi ve/veya ek sözleşmeleri kapsamına dahil olmayacak şekilde gerçekleştirdiği mal veya hizmetlerinin satışlarında "Pakethane Lojistik" markasının, şeklinin, deseninin, kıyafetinin, motorlu/motorsuz araca takılan aksesuar da dahil olmak üzere "Pakethane Lojistik" markasını temsil eden herhangi bir araç-gerecin ve/veya Pakethane Lojistik'e ait motorlu/motorsuz aracın kullanılması halinde işbu Pakethane Lojistik Kalite Standartları Taahhütnamesi dahil olmak üzere Franchise Sözleşmesi ve ek sözleşmelerde belirtilen yükümlülüklerin devam edeceğini kabul eder. Belirtilen durum, Firma tarafından sunulan mal veya hizmetin Franchise Sözleşmesi ve ek sözleşmeleri dahilinde sunulduğu anlamına gelmeyecek olup yükümlülüklerin devam etmesinin tek amacı "Pakethane Lojistik" markasının ticari itibarının, saygınlığının, hizmet kalitesinin ve marka kişiliğinin korunabilmesidir.</p>

    <h2>7 – ÇOKLU MARKA</h2>
    <p>Firma, Franchise Sözleşmesi ve/veya ek sözleşmeleri kapsamında "Pakethane Lojistik" markası dışında başka bir marka ile mal ve hizmet satışlarına devam ettiği hallerde diğer markanın karşısında "Pakethane Lojistik" markasını temsil ettiğini; işbu sebepten "Pakethane Lojistik" markası ile hizmet vermese dahi Franchise Sözleşmesi ve/veya ek sözleşmeleri kapsamına giren tüm mal ve hizmet satışlarında Pakethane Lojistik Kalite Standartları Taahhütnamesi'ne uygun davranması gerektiğini kabul eder.</p>

    <h2>8 – KALİTE STANDARTLARI VE CEZAİ ŞARTLAR</h2>
    <p>Firma, Franchise Sözleşmesi ve/veya ek sözleşmelerinin kapsamında sunacağı mal ve hizmet sunumlarında aşağıdaki tabloda ("Tablo – 1") belirtilen kalite standartlarına uygun davranmayı, uygun davranmadığı koşullarda kalite standardı karşısında belirtilen miktardaki KDV hariç cezai şartı Pakethane Lojistik'e geri dönüşü mümkün olmayan şekilde ödemeyi kabul eder:</p>

    <table class="tablo">
      <thead>
        <tr><th>#</th><th>Kalite Standardı</th><th>Cezai Şart*</th></tr>
      </thead>
      <tbody>
        <tr><td>1</td><td>Firma Personeli günlük sakal tıraşı olur.</td><td>½'si</td></tr>
        <tr><td>2</td><td>Firma Personeli, Firma tarafından Pakethane Lojistik'den satın alınan kıyafetleri giyer.</td><td>½'si</td></tr>
        <tr><td>3</td><td>Firma, motorlu/motorsuz aracın günlük bakım ve temizliğini yapar.</td><td>½'si</td></tr>
        <tr><td>4</td><td>Firma Personeli; hizmet verdiği kişiler, mağazalar, şubeler ya da operasyonlar içerisinde görev alan kişiler ve/veya tüketiciler ile tartışmaya girmez, üslup ve nezaket kurallarına uygun iletişim kurar.</td><td>3 katı</td></tr>
        <tr><td>5</td><td>Firma Personeli; hizmet verdiği kişiler, mağazalar, şubeler ya da operasyonlar içerisinde görev alan kişiler ve/veya tüketiciler ile kaba ve küfürlü konuşmaz, sözlü münakaşaya girmez.</td><td>3 katı</td></tr>
        <tr><td>6</td><td>Firma Personeli; hizmet verdiği kişiler, mağazalar, şubeler ya da operasyonlar içerisinde görev alan kişiler ve/veya tüketicilere karşı özellikle 5237 sayılı Kanun kapsamında suç oluşturacak eylemlerde bulunmaz, mal veya hizmet satışıyla ilgili olmaksızın kişilerin iletişim bilgilerini kullanarak bu kişiler ile iletişime geçmez.</td><td>20 katı</td></tr>
        <tr><td>7</td><td>Firma Personeli, kullandığı motorlu/motorsuz aracın gerektirdiği güvenlik önlemlerini eksiksiz şekilde alır. Firma Personeli; tüm motorlu/motorsuz araçların kullanımı sırasında (seyir halindeyken) koruyucu ekipmanlarını giyer ve kaskını kullanır; otomobil, kamyonet, panelvan benzeri motorlu araçların kullanımı sırasında (seyir halindeyken) emniyet kemerini takar.</td><td>7 katı</td></tr>
        <tr><td>8</td><td>Firma Personeli; tüm motorlu/motorsuz araçların kullanımı sırasında (seyir halindeyken) kask çene klipsini (kask çene bandını) takar.</td><td>4 katı</td></tr>
        <tr><td>9</td><td>Firma Personeli; tüm motorlu/motorsuz araçlara kasksız olarak; otomobil, kamyonet, panelvan benzeri motorlu araçlara ise emniyet kemeri takılı olmadan kimseyi bindirmez.</td><td>10 katı</td></tr>
        <tr><td>10</td><td>Firma Personeli, "Pakethane Lojistik" markasını temsil eden tüm motorlu/motorsuz araçları ödünç vermez, kiralamaz, başkasına bırakmaz, geçici veya kalıcı bir süreyle başkasına teslim etmez ya da kullandırmaz.</td><td>4 katı</td></tr>
        <tr><td>11</td><td>Firma, Franchise Sözleşmeleri ve/veya ek sözleşmeleri kapsamında gerçekleştirdiği mal ve hizmet satımlarında çevredekilerin huzurunu bozacak hareketlerde bulunmaz, trafik kurallarına ve diğer mevzuatlara uygun şekilde hareket eder, çevredekileri tehlikeye atmaz.</td><td>2 katı</td></tr>
        <tr><td>12</td><td>Firma Personeli, salgın hastalıklar karşısında kendisinin ve temasta bulunduğu tüm kişilerin sağlığını koruyacak önlemleri alır.</td><td>½'si</td></tr>
        <tr><td>13</td><td>Firma Personeli, "Pakethane Lojistik" markasını temsil ettiği yahut kıyafetinde veya motorlu/motorsuz aracında "Pakethane Lojistik" markası, şekli, deseni bulunduğu süre boyunca alkol ya da uyuşturucu veya uyarıcı madde etkisi altında bulunamaz. Bulunan kişileri ise motorlu/motorsuz aracına almaz.</td><td>20 katı</td></tr>
        <tr><td>14</td><td>Firma Personeli; Franchise Sözleşmesi ve/veya ek sözleşmeleri kapsamında bulunan mal veya hizmet satımlarını gerçekleştirirken mevzuat kapsamında taşıması yasaklanmış ürünleri taşımaz. Bununla birlikte Firma Personeli, mevzuat kapsamında taşıması özel izne bağlanmış ürünleri sadece Firma'nın bu izne sahip olması halinde taşır.</td><td>10 katı</td></tr>
        <tr><td>15</td><td>Firma, herhangi bir hizmet planını onayladığı takdirde bu plana uygun hizmet verir, ürünleri zamanında teslim eder.</td><td>½'si</td></tr>
        <tr><td>16</td><td>Firma, herhangi bir hizmet planını onayladığı takdirde bu plana uygun hizmet verir, eksik veya geç hizmet vermez.</td><td>½'si</td></tr>
        <tr><td>17</td><td>Firma, herhangi bir hizmet planını onayladığı takdirde bu plana uygun hizmet verir, hizmet vermeyi aksatmaz.</td><td>¾'ü</td></tr>
        <tr><td>18</td><td>Firma, herhangi bir hizmet planını onayladığı takdirde ürün veya adres seçmez.</td><td>¾'ü</td></tr>
        <tr><td>19</td><td>Firma, herhangi bir hizmet planını onayladığı takdirde taşıma, dağıtım ve teslimat hizmetini doğru adresteki doğru tüketiciye verir.</td><td>½'si</td></tr>
        <tr><td>20</td><td>Firma, eksik teslim edilen ürünlere ilişkin yapılan ikinci teslimatlar ("ek paket") için herhangi bir hak ve alacak talep etmez, bu teslimatları da herhangi bir teslimata gösterdiği özeni göstererek yapar.</td><td>1 katı</td></tr>
        <tr><td>21</td><td>Firma Personeli, Firma tarafından sunulan mal ve hizmet satışlarında nakit para toplanıyorsa, toplanan nakit parayı en geç gün bitiminde müşteriye teslim eder.</td><td>5 katı</td></tr>
        <tr><td>22</td><td>Firma tarafından sunulan mal ve hizmet satışlarında sistem/arayüz kullanılması halinde Firma Personeli hizmet güvenliğinin sağlanması ve hukuki uyuşmazlıklarda kullanılmak üzere delil oluşturması amacıyla sistem/arayüz üzerinde süresinde ve doğru işaretleme yapar.</td><td>½'si</td></tr>
        <tr><td>23</td><td>Firma; "Pakethane Lojistik" markasını ve kalite imajını zedelemez, hizmet güvenliğini tehlikeye atmaz, Franchise Sözleşmesi ve ek sözleşmelerine aykırı hareketlerde bulunmaz. Firma, Pakethane Lojistik'nin yazılı onayı olmadan Franchise Sözleşmesi kapsamında sunduğu mal ve hizmet satışlarında kullanılan motorlu/motorsuz araçları üçüncü kişilere devretmez.</td><td>30 katı</td></tr>
        <tr><td>24</td><td>Firma, Franchise Sözleşmesi ve ek sözleşmeleri kapsamında sunduğu mal ve hizmet satışlarında kullandığı motorlu/motorsuz araçların arızalanması, onarılması gibi durumlarda Pakethane Lojistik tarafından belirtilen standartlara uygun muadil bir araçla mal ve hizmet sunumuna devam eder.</td><td>½'si (günlük)</td></tr>
        <tr><td>25</td><td>Firma, ürünlerin belirli bir sıcaklıkta muhafaza edilmesi gerektiği mal ve hizmet sunumlarında, mal ve hizmeti belirtilen şartı sağlayan frigolu araçlar ile sunar.</td><td>2 katı</td></tr>
      </tbody>
    </table>
    <p><em>*Cezai şartlar, eylemin gerçekleştiği andaki 1 (bir) aylık franchise kullanım bedeli üzerinden hesaplanacaktır.</em></p>
    <span class="sayfa-no">17/20 – 19/20</span>

    <p><strong>1 –</strong> Firma, Tablo – 1'de belirtilen cezai şartların her bir uygunsuz davranışı başına cezai şart doğuracağını kabul eder.</p>
    <p><strong>2 –</strong> Firma, Tablo – 1'de belirtilen cezai şartların, Pakethane Lojistik'den herhangi bir hak ve alacağı bulunması halinde bu hak ve alacaklardan mahsup edilebileceğini kabul eder.</p>
    <p><strong>3 –</strong> Firma, kendisinin ya da Firma personelinin Pakethane Lojistik Kalite Standartları Taahhütnamesi'ne aykırı davranması halinde Tablo – 1'de belirtilen cezai şartlar haricinde Pakethane Lojistik, üçüncü kişiler ve kamu otoritelerinin uğradığı ticari itibar kayıpları ve yansıtılan zararlar dahil doğrudan ve dolaylı tüm zararları ödemeyi kabul eder.</p>
    <p><strong>4 –</strong> Firma, kendisinin ya da Firma Personeli'nin Pakethane Lojistik Kalite Standartları Taahhütnamesi'ne aykırı davranması halinde Pakethane Lojistik'nin Firma ile arasındaki tüm sözleşmeleri tazminat yükümlülüğü olmaksızın, herhangi bir bildirimde bulunmadan, derhal ve haklı sebeple feshedebileceğini kabul eder.</p>
    <p><strong>5 –</strong> Firma, işbu Pakethane Lojistik Kalite Standartları Taahhütnamesi'nin Pakethane Lojistik tarafından herhangi bir bildirimde bulunulmadan kısmen veya tamamen değiştirilebileceğini, kaldırılabileceğini ya da askıya alınabileceğini kabul eder. Firma; Franchise Sözleşmesi yürürlükte kaldıkça değiştirilen, tekrar yayımlanan, yeniden uygulanmasına karar verilen ya da Pakethane Lojistik Kalite Standartları Taahhütnamesi'nin yerine geçmesi amacıyla uygulamaya konulan tüm taahhütnameleri herhangi bir itirazda bulunmadan tamamen kabul edeceğini taahhüt eder.</p>

    <div class="imza-bolumu">
      <p>İşbu Pakethane Lojistik Kalite Standartları Taahhütnamesi Firma tarafından Pakethane Lojistik yöneticileri ile Firma tarafından <span class="alan">{{tarih}}</span> tarihinde imza altına alınmıştır.</p>
      <p><strong>Taahhüt Eden Firma</strong></p>
      <p class="onay-metni">Yukarıdaki taahhütname metnini okudum, anladım ve kabul ediyorum.</p>
      <div id="signature-placeholder" class="signature-box"></div>
    </div>
    <span class="sayfa-no">20/20</span>
  </article>
</body>
</html>
